<div class="section-bar">
    <div class="container">
        <div class="row">
            <div class="bar col">
                <h2>Co warto czytać? Moje TOP3 książki</h2>
            </div>
        </div>
    </div>
</div>
<div class="section-entry">
    <div class="container">
        <div class="row">
            <div class="col-12 box-photo">
                <img
                        src="data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw=="data-src="../../../img/8.jpg" class="card-img-top lazy" title="Co warto czytać? Moje TOP3 książki"
                        alt="Co warto czytać? Moje TOP3 książki">
            </div>
            <ul class="list-unstyled tags">
                <li>książki</li>
                <li>literatura</li>
                <li>reportaż</li>
                <li>wiedza</li>
                <li>top3</li>
                <li>wpływ</li>
                <li>Curie</li>
                <li>Frankl</li>
                <li>sukces</li>
                <li>Kapuściński</li>
            </ul>
            <div class="col-12 col-lg-8 m-lg-auto">
              <p>Co warto czytać? Bez wątpienia wszystko, co Cię interesuje. A gdyby decydować pomiędzy cokolwiek a nic zdecydowanie wybierz cokolwiek, gdyż każda wiedza jest lepsza niż jej brak.
                  Jeżeli zaś ciekawi Cię, które książki wywarły na mnie największy wpływ/odbiły ślad w moim życiu zachęcam do sprawdzenia mojego TOP 3.
              </p>
                <p>
                    <strong>Miejsce 3.</strong><br>
                    Obsadzenie najniższego stopnia podium sprawiło mi chyba najwięcej problemów. Ostatecznie miejsce trzecie zostało przyznane ex aeqo dwóm pozycjom:
                </p>
                <p>
                    Cesarz -  Ryszard Kapuściński<br>
                    Rodzina Curie - Denis Brian
                </p>
                <p>
                    Cesarz to klasyka reportażu, majstersztyk Ryszarda Kapuścińskiego, który opisuje kulisy upadku dyktatury Hajlie Sellasie. Z jednej strony książka, do której długo się zbierałam i jeszcze dłużej ją czytałam, z drugiej dzieło wybitne opisujące w kunsztownej formie ludzkie nędze i mechanizmy działania. Cesarstwo w czasach schyłku to swoisty labirynt postaw, ludzkich zachowań. Czytając niejednokrotnie powtarzałam sobie: nie to jakaś ściema tak być nie mogło,  ludzie tak nie działają… Po kilku minutach refleksji nad poszczególnym fragmentem zmiana - postawy wprost z dworu Sellasie są obecne także u ludzi z  mojego szerszego otoczenia. Jaka ta książka jest prawdziwa…
                    Z kolei Rodzina Curie  to biografia Marii, Piotra oraz ich córek. Czytasz biografię, ale czujesz jakbyś czytał powieść sensacyjną. Książka trzyma w napięciu i ujawnia mało znane (ależ jak znaczące) fakty z życia rodziny noblistów Curie. Po przeczytaniu tej książki wiem jedno -  Maria Curie to najwybitniejsza kobieta jakiej życiorys dane mi było poznać. Kobieta, żona, matka, nauczycielka, naukowiec, altruistka. Skromna, prosta, pracowita… Chciałabym być taką jak ona… chociażby w jednym procencie.
                </p>
                <p>
                    <strong>Miejsce 2.</strong><br>
                </p>
                <p>
                    <i>Outliers: The Story of Success</i> - Malcolm Gladwell
                </p>
                <p>Przedstawiając Outliers  posłużę się cytatem ze Stevena Kinga:
                    Życie jest fair. Wszyscy trzęsiemy się w brzuchu przez dziewięć miesięcy, a potem kości zostają rzucone. Niektórym wypadają dwie szóstki, innym, niestety dwie jedynki. Tak właśnie dzieje się na świecie. Malcolm Gladwell analizując czynniki  jakie zdecydowały o tym, że konkretnym ludziom dane było odnieść sukces w życiu zapuszcza się w te analizy bardzo głęboko, na przykład w to, w której części roku zostaliśmy urodzeni oraz kim byli nasi pra pra pra pra ojcowie i dowodzi zarazem, że do sukcesu nie wystarczy  tylko wyświechtany wrodzony talent i/lub ciężka praca. Książka dająca do myślenia.
                </p>
                <p>
                  <strong>Miejsce 1.</strong>
                </p>
                <p><i>Człowiek w poszukiwaniu sensu</i> - Viktor Frankl</p>
                <p>Austriacki psychiatra w obozie koncentracyjnym  -  po takim wstępie  miałam duże obawy czy warto zabierać się do tej książki. Po czasach liceum i polskiego podejścia do literatury obozowej miałam, delikatnie rzecz ujmując, lekką niechęć do tego typu tematyki. Książkę jednak  całe szczęście przeczytałam. Spostrzeżenia: można inaczej. Odnajdując sens  w naszym życiu wszystko nabiera nieco kolorów nawet szaro popiołowe niebo nad Auschwitz. Dla jasności dodam, że książka składa się z dwóch części: pierwsza to właśnie wspomnienia autora z obozu koncentracyjnego,  druga jest poświęcona logoterapii - czyli metody psychoterapii opracowanej przez Viktora Frankla. Obie części książki są ze sobą ściśle związane a samo przeczytanie książki może być dla nas jakąś formą terapii i stanowić punkt życiowej rewolucji. Szczerze polecam. Otwierająca książka.</p>
            </div>
        </div>
    </div>
</div>