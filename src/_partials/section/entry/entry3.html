<div class="section-bar">
    <div class="container">
        <div class="row">
            <div class="bar col">
                <h2>ŻonkilowePodajDalej
                </h2>
            </div>
        </div>
    </div>
</div>
<div class="section-entry">
    <div class="container">
        <div class="row">
            <div class="col-12 box-photo">
                <img src="data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==" data-src="../../../img/4.jpg" class="card-img-top lazy"
                     title="Photo by Wiretock /Freepik" alt="Photo by Wiretock /Freepik">
            </div>
            <div class="col-12">
                <p>
                    Chociaż od social mediów i różnych “dziwnych” form pomocy dla potrzebujących(?) stronię, w tej akcji wzięłam udział. Dlaczego? Dlatego, że
                    cel akcji w mojej ocenie jest bardzo właściwy a forma również nie sprawiła mi problemów. Zatem w mojej kategorii jest to mądra pomoc, którą
                    warto wspierać.

                </p>
                <p>
                    O co chodzi?<br>
                    Z okazji 24 edycji Pól Nadziei, podczas której prowadzenie tradycyjnych kwest było bardzo ograniczone, Towarzystwo Przyjaciół Chorych
                    „Hospicjum im. św. Łazarza" w Krakowie zaprosiło uczestników do udziału w wiosennej akcji w mediach społecznościowych pod nazwą
                    #ŻonkilowePodajDalej, której celem było wyrażenie troski o chorych i pozyskanie funduszy na działalność Hospicjum św. Łazarza.

                </p>
                <p>
                    Poprzez narysowanie/sfotografowanie żonkilowego kwiatu i podzielenie się tym obrazem w mediach społecznościowych sprawiono, że chorzy
                    doświadczyli namiastki wiosny.
                </p>
                <p>
                    Można by rzec zbiórka jakich wiele. No właśnie nie. Zgodzę się z faktem, że w ostatnim czasie namnożyło się wiele inicjatyw charytatywnych
                    co do których charytatywności, mądrości i wartości dodanej mogłabym mieć spore zastrzeżenia, ale nie tutaj. Dlaczego?
                </p>
                <p>
                    Tak więc ad.1 - cel: pacjenci hospicjum to osoby terminalnie chore, to nie ludzie, którym się nie chce lub nie umieją lub szukają innych
                    wymówek. Hospicjum od lat utrzymuje się z datków i zbiórek a tych z uwagi na lockdowny przeprowadzić w tradycyjnej formie się nie dało.
                </p>
                <p>
                    Ad. 2 - forma: kwiaty typu żonkil czy też w zimowej wersji śpiewanie kolęd to czynności/ rzeczy bliskie gronu pacjentów hospicjum. Oglądanie
                    pięknie wykonanych prac jest wartością dodaną a przelane pieniądze pozwolą na zaspokojenie tych najpilniejszych potrzeb zdrowotnych
                    podopiecznych Hospicjum.. Forma też jest dla każdego, bo o ile nie każdy potrafi rysować o tyle zdjęcie wykona już każdy.
                </p>
                <p>
                    Tak więc wyrazy uznania dla Towarzystwa Przyjaciół Chorych „Hospicjum im. św. Łazarza" w Krakowie. Ogromne podziękowania za waszą pracę.
                </p>
                <p>
                    A gdyby ktoś myślał, że akcja dawno temu się skończyła i temat nieaktualny <strong>to śpieszę wyjaśniać, że potrzeby Hospicjum cały czas są ogromne
                    i Twój przelew na pewno szybko zostanie mądrze spożytkowany.</strong>
                </p>
                <a href="https://hospicjum.krakow.pl/wirtualna-puszka/" title="wirtualna puszka" alt="Darowizna" class="btn-donation"><span>Wirtualna Puszka Składka</span><div class="pulsing-3"></div></a>
            </div>
        </div>
    </div>
</div>