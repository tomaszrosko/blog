<div class="section-bar">
    <div class="container">
        <div class="bar">
            <h2>01.08  Czterdzieści Cztery</h2>
        </div>
    </div>
</div>
<div class="section-entry">
    <div class="container">
        <div class="row">
            <div class="col-12 box-photo">
                <img src="data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==" data-src="../../../img/2.jpg" class="card-img-top lazy" title="Photo by Wiretock /Freepik" alt="Photo by Wiretock /Freepik">
            </div>
            <ul class="list-unstyled tags">
                <li>#warsaw uprising</li>
                <li>#powstanie 44</li>
                <li>#rocznica</li>
                <li>#pamięć</li>
                <li>#życie</li>
                <li>#nadzieja</li>
                <li>#nie oceniaj szanuj</li>
            </ul>
            <div class="col-12">
               <p>
                   Wspólna lektura prasy z uroczą, energiczną, 95-latką. Czytamy właśnie artykuł o podróżowaniu. Jest coś koło 17. Lekturę przerywają nam syreny…<br>
                   - Powstanie (cisza), Wybuchło powstanie.<br>
                   (dłuższa cisza)<br>
                   - Od razu było wiadomo, że coś się dzieje. Niemcy wpadli do domu. Coś odburknęli. Wypadli. Poddenerwowani. Nie wrócili. -<br>
                   W głosie Pani daje się wyczuć autentyczne emocje. Mieszanina strachu, niepewności, ale też delikatne podekscytowanie… Intensywnie myślę, co odpowiedzieć… nie znajduję słów. Słucham dalej.<br>
                   - My tu (czyt. w wiosce pod Krakowem) za dużo wtedy nie wiedzieliśmy… - wydaje się, że mówione neutralnym tonem, jednak bolesne wspomnienia przeszkadzają mówić płynnie…<br>
                   (dłuuuga cisza)<br>
                   Pani ożywia i wzmacnia głos, oczy zaczynają jej błyszczeć.<br>
                   - Aż wreszcie w następne dni (czyt. pierwsze dni powstania – drobne sukcesy powstańców) ludzie mówią nam: Warszawa wolna, Warszawa wolna –<br>
                   W głosie nie wyczuwam patosu, dumy, boleści, pretensji, chęci manifestacji czegokolwiek. Daje się jednak usłyszeć autentyczny, świeży powiew nadziei, instynktu życia  silniejszego niż śmierć… Przełykam ślinę. Milczymy wpatrując się w siebie…<br>
                   „Warszawa wolna”. Dziś, po znanych rezultatach powstania, po znojach i trudach czasu powojennego, po x latach życia w wolności… w głosie  staruszki wciąż słyszę tą zmartwychwstającą wczesnosierpniową nadzieję wolności.<br>
                   Powstanie – życiodajna Iskierka wiary w wolność, która dla innych przyjęła formę wyroku śmierci.<br>
               </p>
                <p>***Nie próbujmy odpowiadać na pytania, na które i tak nie znajdziemy odpowiedzi… Zamiast w kółko uparcie manifestować skrajności – uczmy się historii, szukając w niej życia.</p>
                <p> Tekst ukazał się pierwotnie na moim prywatnym profilu na fb 01.08.2017</p>
            </div>
        </div>
    </div>
</div>