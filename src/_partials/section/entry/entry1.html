<div class="section-bar" xmlns="http://www.w3.org/1999/html">
    <div class="container">
        <div class="row">
            <div class="bar col">
                <h2>Biblijna Droga Krzyżowa</h2>
            </div>
        </div>
    </div>
</div>
<div class="section-entry">
    <div class="container">
        <div class="row">
            <div class="col-12 box-photo">
                <img src="data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==" data-src="../../../img/5x1.jpg" class="card-img-top lazy"
                     title="Chrystus Św. Jana od Krzyża/Salvador Dali" alt="Obraz Chrystus Św. Jana od Krzyża część pierwsza/Salvador Dali">
            </div>
            <div class="col-12">
                <figcaption>
                    <p>
                        Rozważania przygotowane przeze mnie dla Duszpasterstwa Młodzieży przy Bazylice Ojców Karmelitów Na Piasku i wraz z prezentacją zostały
                        wykorzystane do Nabożeństwa Biblijnej Drogi Krzyżowej 12.04.2019 </p>
                </figcaption>
                <h3><strong>Wstęp</strong></h3>
                <p>
                    Z Ewangelii Św. Jana:<br> <i>Niech się nie trwoży serce wasze. Wierzycie w Boga? I we Mnie wierzcie! W domu Ojca mego jest mieszkań wiele.
                    Gdyby tak nie było, to bym wam powiedział. Idę przecież przygotować wam miejsce. A gdy odejdę i przygotuję wam miejsce, przyjdę powtórnie i
                    zabiorę was do siebie, abyście i wy byli tam, gdzie Ja jestem. Znacie drogę, dokąd Ja idę». Odezwał się do Niego Tomasz: «Panie, nie wiemy,
                    dokąd idziesz. Jak więc możemy znać drogę?» Odpowiedział mu Jezus: «Ja jestem drogą i prawdą, i życiem. Nikt nie przychodzi do Ojca inaczej
                    jak tylko przeze Mnie.</i><br> Zapraszamy do medytacji czternastu scen z drogi krzyżowej Jezusa, opisanych okiem Ewangelistów. Niech staną
                    się one dla nas inspiracją do poszukiwania prawdy i kroczenia drogą, która zaprowadzi nas do pełni Życia, którym jest Chrystus. </p>
                <h3><strong>Stacja 1 Jezus w Ogrodzie Oliwnym</strong>
                </h3>
                <p>
                    <strong> Kłaniamy Ci się Panie Jezu Chryste i błogosławimy Tobie, żeś przez krzyż i mękę swoją świat odkupić raczył.</strong></p>
                <p>Z Ewangelii Św. Mateusza:<br> <i>Wtedy przyszedł Jezus z nimi do ogrodu, zwanego Getsemani, i rzekł do uczniów: «Usiądźcie tu, Ja tymczasem
                    odejdę tam i będę się modlił». Wziąwszy z sobą Piotra i dwóch synów Zebedeusza, począł się smucić i odczuwać trwogę. Wtedy rzekł do nich:
                    «Smutna jest moja dusza aż do śmierci; zostańcie tu i czuwajcie ze Mną!» I odszedłszy nieco dalej, upadł na twarz i modlił się tymi słowami:
                    «Ojcze mój, jeśli to możliwe, niech Mnie ominie ten kielich! Wszakże nie jak Ja chcę, ale jak Ty»</i> <br> Trudna i szczera jest ta rozmowa
                    Jezusa z Ojcem, bo i cała sytuacja nie należy do łatwych: za chwilę czeka go haniebna śmierć. Jednak przyznanie się do swoich rozterek jest
                    pierwszym krokiem do wkroczenia na drogę krzyża. Jezus swojej siły upatruje nie we własnej osobie, nie we własnym ciele i możliwościach, ale
                    w osobie Ojca. Ten scenariusz powtarza się przed każdym z ważnych wydarzeń z życia naszego Mistrza: po pierwsze modlitwa. </p>
                <p>
                    Jezu, naucz mnie wszystko zaczynać od modlitwy. </p>
                <h3><strong>Stacja 2 Jezus zdradzony przez Judasza</strong>
                </h3>
                <p>
                    <strong>Kłaniamy Ci się Panie Jezu Chryste i błogosławimy Tobie, żeś przez krzyż i mękę swoją świat odkupić raczył.</strong></p>
                <p>
                    Z Ewangelii Św. Mateusza:<br> <i>Gdy On jeszcze mówił, oto nadszedł Judasz, jeden z Dwunastu, a z nim wielka zgraja z mieczami i kijami, od
                    arcykapłanów i starszych ludu. Zdrajca zaś dał im taki znak: «Ten, którego pocałuję, to On; Jego pochwyćcie!». Zaraz też przystąpił do
                    Jezusa, mówiąc: «Witaj Rabbi!», i pocałował Go. A Jezus rzekł do niego: «Przyjacielu, po coś przyszedł?»</i> <br> Przyjacielu… nie zdrajco,
                    nikczemniku, sprzedawczyku, tylko właśnie przyjacielu /towarzyszu - tak Jezus zwraca się do tego, który go wydał. W Jezusie nie ma pretensji
                    o zdradę. Patrzy on na Judasza przez pryzmat konkretnej osoby, człowieka, którego zna a nie czynów i wydarzeń, które ten sprokurował. Zdrady
                    nie są niezwykłe, są powszechne, także dzisiaj – przywołaj w pamięci jedną z nich. Czy reakcje osób zdradzonych są takie jak reakcja
                    Jezusa…? </p>
                <p>
                    Jezu, naucz mnie w grzesznej osobie zawsze widzieć człowieka. </p>
                <h3>
                    <strong>Stacja 3 Jezus skazany przez Sanhedryn</strong>
                </h3>
                <p>
                    <strong>Kłaniamy Ci się Panie Jezu Chryste i błogosławimy Tobie, żeś przez krzyż i mękę swoją świat odkupić raczył.</strong></p>
                <p>
                    Z Ewangelii Św. Jana:<br> <i>Wówczas jeden z nich, Kajfasz, który w owym roku był najwyższym kapłanem, rzekł do nich: «Wy nic nie rozumiecie
                    i nie bierzecie tego pod uwagę, że lepiej jest dla was, gdy jeden człowiek umrze za lud, niż miałby zginąć cały naród». Tego jednak nie
                    powiedział sam od siebie, ale jako najwyższy kapłan w owym roku wypowiedział proroctwo, że Jezus miał umrzeć za naród, a nie tylko za naród,
                    ale także, by rozproszone dzieci Boże zgromadzić w jedno. Tego więc dnia postanowili Go zabić.</i> <br> Wyrok zapada tutaj jeszcze zanim
                    zaczęła się właściwa rozprawa. Bo nie ważna była prawda i osoba, o Bogu nie wspominając, lecz interesy i droga korzyści. Czysty pragmatyzm.
                    Winny- niewinny, kogo to obchodzi – zginie wszystkim będzie lepiej. A tytuł winy? Nieważne – daj mi człowieka to znajdę Ci paragraf. A Jezus
                    dalej robił to, co do Niego należało. Rozmyta odpowiedzialność, kult stanowisk, patrzenie na sytuacje poprzez pryzmat zysków… Znasz to
                    skądś? Ja znam… Z nagłówków gazet, wydarzeń w szkole, na uczelni, sytuacji w pracy, rodzinie, wspólnocie… </p>

                <p>
                    Jezu, naucz mnie by w moim życiu to człowiek się liczył a nie interesy. </p>
                <h3>
                    <strong> Stacja 4 Piotr wypiera się Jezusa</strong>
                </h3>
                <p>
                    <strong>Kłaniamy Ci się Panie Jezu Chryste i błogosławimy Tobie, żeś przez krzyż i mękę swoją świat odkupić raczył.</strong></p>
                <p>
                    Z Ewangelii Św. Łukasza:<br> <i>Gdy rozniecili ogień na środku dziedzińca i zasiedli wkoło, Piotr usiadł także między nimi. A jakaś służąca,
                    zobaczywszy go siedzącego przy ogniu, przyjrzała mu się uważnie i rzekła: «I ten był razem z Nim». Lecz on zaprzeczył temu, mówiąc: «Nie
                    znam Go, kobieto». Po chwili zobaczył go ktoś inny i rzekł: «I ty jesteś jednym z nich». Piotr odrzekł: «Człowieku, nie jestem». Po upływie
                    prawie godziny jeszcze ktoś inny począł zawzięcie twierdzić: «Na pewno i ten był razem z Nim; jest przecież Galilejczykiem». Piotr zaś
                    rzekł: «Człowieku, nie wiem, co mówisz». I w tej chwili, gdy on jeszcze mówił, kogut zapiał. A Pan obrócił się i spojrzał na Piotra.
                    Wspomniał Piotr na słowo Pana, jak mu powiedział: «Dziś, zanim kogut zapieje, trzy razy się Mnie wyprzesz». Wyszedł na zewnątrz i gorzko
                    zapłakał.</i> <br> Trzykrotne „nie znam Go” to już chyba nie przypadek. Jezus został sam, wyparł się go nawet Piotr - ten który przecież
                    miał być skałą. Można w takiej chwili zwątpić. Można zareagować tak, że ostatecznie pogrzebiemy tego, który się nas wyparł. Ale nie taka
                    jest reakcja Boga, bo jak mówi św. Paweł Jeśli my odmawiamy wierności, On wiary dochowuje, bo nie może się zaprzeć siebie samego. Jak
                    miłosierne i wychowujące musiało być zatem spojrzenie Jezusa, że Piotr po potrójnym wyparciu się nie uciekł swoim wzrokiem od Jego wzroku,
                    tylko pozwolił mu się nim przeniknąć? Jak ucząca musiała być to lekcja, że w ostatecznym rozrachunku Piotr podąży za Panem i tak jak On
                    poniesie śmierć krzyżową? </p>

                <p>
                    Jezu, naucz mnie by szukać Twojego miłosiernego spojrzenia i w jego świetle uznawać moje słabości. </p>
                <h3>
                    <strong> Stacja 5 Jezus sądzony przez Piłata</strong>
                </h3>
                <p>
                    <strong>Kłaniamy Ci się Panie Jezu Chryste i błogosławimy Tobie, żeś przez krzyż i mękę swoją świat odkupić raczył.</strong></p>
                <p>
                    Z Ewangelii Św. Jana:<br> <i> Rzekł więc Piłat do Niego: «Nie chcesz mówić ze mną? Czy nie wiesz, że mam władzę uwolnić Ciebie i mam władzą
                    Ciebie ukrzyżować?» Jezus odpowiedział: «Nie miałbyś żadnej władzy nade Mną, gdyby ci jej nie dano z góry. Dlatego większy grzech ma ten,
                    który Mnie wydał tobie». Odtąd Piłat usiłował Go uwolnić. Żydzi jednak zawołali: «Jeżeli Go uwolnisz, nie jesteś przyjacielem Cezara.(…)
                    Piłat rzekł do nich: «Czyż króla waszego mam ukrzyżować?» Odpowiedzieli arcykapłani: «Poza Cezarem nie mamy króla». Wtedy więc wydał Go im,
                    aby Go ukrzyżowano.</i> <br> Żadnych szans w starciu z biurokratyczną machiną, więc po co przytaczać jakiekolwiek argumenty. Lepiej
                    zamilknąć. Bezpośredniość Jezusa i błyskotliwość Jego odpowiedzi nawet przekonują Piłata co do faktu niewinności. On nic złego nie uczynił.
                    W dodatku ma wszelkie możliwości, by skorzystać z przywilejów przysługujących Synowi Bożemu i zbawić człowieka w inny sposób – wybiera
                    jednak śmierć krzyżową. Piłat wydaje Jezusa na ukrzyżowanie, nie dlatego, że nie wierzy w jego niewinność, ale dlatego, bo tego wymaga
                    poprawność polityczna i sytuacja, by w dalszym ciągu piastować tytuł Namiestnika. Władza zniewala… </p>

                <p>
                    Jezu, naucz mnie by powierzona mi władza zawsze była dla mnie służbą. </p>
                <h3><strong> Stacja 6 Jezus biczowany i koronowany cierniem</strong>
                </h3>
                <p>
                    <strong>Kłaniamy Ci się Panie Jezu Chryste i błogosławimy Tobie, żeś przez krzyż i mękę swoją świat odkupić raczył.</strong></p>
                <p>
                    Z Ewangelii Św. Marka:<br> <i>Ubrali Go w purpurę i uplótłszy wieniec z ciernia włożyli Mu na głowę. I zaczęli Go pozdrawiać: «Witaj, Królu
                    Żydowski!» Przy tym bili Go trzciną po głowie, pluli na Niego i przyklękając oddawali Mu hołd. Prorok Izajasz opisuje tą scenę tak: Nie miał
                    On wdzięku, ani też blasku, aby na Niego popatrzeć, ani wyglądu, by się nam podobał. Wzgardzony i odepchnięty przez ludzi, mąż boleści,
                    oswojony z cierpieniem, jak ktoś, przed kim się twarze zakrywa, wzgardzony tak, iż mieliśmy Go za nic. Straszny to widok – jak oni mogli?
                    Bezduszni oprawcy, dobrze, że te czasy minęły – to częste komentarze współczesnych dotyczące sceny biczowania.</i> <br> A dla niektórych
                    ludzi wydanie wyroku i nałożenie kary to w dalszym ciągu za mało, nie zaspokaja to ich satysfakcji. Pełen sukces jest wtedy, gdy kogoś
                    wyszydzę, odbiorę resztki godności, obedrę ze wszystkiego co ma. Na przykład wtedy, gdy ktoś w pracy, czy w życiu publicznym popełnia jakiś
                    błąd. Trzeba Go ubiczować – skomentować z przekąsem, podać dalej koledze, koleżance, niech wszyscy wiedzą, niech się śmieją, niech ma za
                    swoje… </p>

                <p>
                    Jezu, naucz mnie bym umiał ocalać innych zamiast ich biczować. </p>
                <h3>
                    <strong> Stacja 7 Jezus bierze krzyż na swe ramiona</strong>
                </h3>
                <p>
                    <strong>Kłaniamy Ci się Panie Jezu Chryste i błogosławimy Tobie, żeś przez krzyż i mękę swoją świat odkupić raczył.</strong></p>
                <p> Z Ewangelii Św. Jana:<br> <i>Zabrali zatem Jezusa. A On sam dźwigając krzyż wyszedł na miejsce zwane Miejscem Czaszki, które po hebrajsku
                    nazywa się Golgota. Z Księgi Proroka Izajasza: Lecz on obdarzył się naszym cierpieniem. On dźwignął nasze boleści, a myśmy Go za skazańca
                    uznali, chłostanego przez Boga i zdeptanego. Lecz On był przebity za nasze grzechy, zdruzgotany za nasze winy. Spadła nań chłosta zbawienna
                    dla nas, a w jego ranach jest nasze zdrowie.</i> <br> Nałożenie krzyża na ramiona Chrystusa nie było potrzebne Bogu. Jest potrzebne nam. Ta
                    scena pokazuje, że mimo tego, iż nie na wszystko w życiu możesz mieć wpływ wciąż możesz żyć w pełni. Ktoś kiedyś nałoży na Ciebie krzyż. Tak
                    po prostu będzie. To, co możesz wtedy zrobić to iść z tym krzyżem do przodu ku śmierci i Zmartwychwstaniu. Albo narzekać, że jest za ciężki
                    i stać w miejscu - nie spodziewaj się w takiej sytuacji, że coś się w Twoim życiu zmieni. Jezus mówi: Jeżeli ziarno pszenicy wpadłszy w
                    ziemię nie obumrze, zostanie tylko samo, ale jeśli obumrze, przynosi plon obfity Postawa Jezusa niosącego krzyż to postawa bycia
                    zaangażowanym, to postawa obumierania. </p>

                <p>
                    Jezu, naucz mnie zaprzeć się samego siebie, co dnia brać krzyż moich obowiązków i Ciebie naśladować. </p>
                <h3>
                    <strong> Stacja 8 Szymon z Cyreny pomaga nieść krzyż Jezusowi</strong>
                </h3>
                <p>
                    <strong>Kłaniamy Ci się Panie Jezu Chryste i błogosławimy Tobie, żeś przez krzyż i mękę swoją świat odkupić raczył.</strong></p>
                <p> Z Ewangelii Św. Marka:<br> <i>I przymusili niejakiego Szymona z Cyreny, ojca Aleksandra i Rufusa, który wracając z pola właśnie przechodził,
                    żeby niósł krzyż Jego.</i> <br> Pierwszą refleksją, która może pojawić się w nas po skonfrontowaniu z opisem Ewangelisty jest ta, że Szymon
                    ewidentnie znalazł się w niewłaściwym miejscu i czasie. Wracał do domu, do swojej rodziny, tymczasem zastąpiono mu drogę i przykazano nieść
                    kawał nieczystego drewna, zatem utracił szanse normalnego przygotowania się do Święta Paschy. Niekontrolowana zmiana planów. Byłbyś z takiej
                    zmiany zadowolony? Niewiele wiemy jak wyglądała wspólna droga Jezusa i Szymona na Kalwarię, nie znamy detali, jednak z opisów Pisma
                    Świętego, wiemy, że wydarzyło się podczas niej coś, dzięki czemu Szymon i jego rodzina stali się pierwszymi Chrześcijanami. Gdzie jest Bóg
                    tam są problemy, gdzie są problemy, tam czeka na Ciebie Bóg. Wiarę buduje się poprzez niesienie krzyża. </p>
                <p>
                    Jezu, naucz mnie aby doświadczenie udziału w cudzych problemach zbudowało moją wiarę. </p>
                <h3>
                    <strong> Stacja 9 Jezus spotyka niewiasty jerozolimskie</strong>
                </h3>
                <p>
                    <strong>Kłaniamy Ci się Panie Jezu Chryste i błogosławimy Tobie, żeś przez krzyż i mękę swoją świat odkupić raczył.</strong></p>
                <p>
                    Z Ewangelii Św. Łukasza:<br> <i>A szło za Nim mnóstwo ludu, także kobiet, które zawodziły i płakały nad Nim. Lecz Jezus zwrócił się do nich
                    i rzekł: Córki jerozolimskie, nie płaczcie nade mną; płaczcie raczej nad sobą i nad waszymi dziećmi. Oto bowiem przyjdą dni, kiedy mówić
                    będą: „Szczęśliwe niepłodne łona, które nie rodziły, i piersi, które nie karmiły”. Wtedy zaczną wołać do gór: Padnijcie na nas; a do
                    pagórków: Przykryjcie nas! Bo jeśli z zielonym drzewem to czynią, cóż się stanie z suchym?»</i> <br> Paradoksalnie łzy kobiet nie są
                    atrybutem współczucia. Są atrybutem zaślepienia, odwrócenia uwagi od tego co naprawdę istotne, na co zwraca uwagę sam Jezus. Rytualny płacz
                    i lament, który „przysługiwał” każdemu konającemu i skazańcowi, powielanie utartych, ziemskich schematów – bo tak wypada, bo tak się
                    przyjęło, bez refleksji na temat istoty problemu – nie tak jako chrześcijanie mamy czynić. Łzy są zbyt cenne – zachowaj je więc na okazję,
                    gdy być może będziesz zmuszony zapłakać nad swoim losem, jak Piotr. Właśnie takie przesłanie kieruje do niewiast nasz Mistrz. </p>

                <p>
                    Jezu, naucz mnie postawy refleksji nad sobą. </p>
                <h3>
                    <strong> Stacja 10 Jezus przybity do krzyża</strong>
                </h3>
                <p>
                    <strong>Kłaniamy Ci się Panie Jezu Chryste i błogosławimy Tobie, żeś przez krzyż i mękę swoją świat odkupić raczył.</strong></p>
                <p>
                    Z Ewangelii Św. Łukasza:<br> <i>Gdy przyszli na miejsce, zwane «Czaszką», ukrzyżowali tam Jego i złoczyńców, jednego po prawej, drugiego po
                    lewej Jego stronie. Lecz Jezus mówił: «Ojcze, przebacz im, bo nie wiedzą, co czynią».</i> <br> Dopóki gwoździe nie przybiły ciała do krzyża,
                    Jezus posiadał jeszcze niewielką przestrzeń wolności. Mógł kontrolować ruchy swojego ciała. Od aktu ukrzyżowania znajduje się już całkowicie
                    uwięziony w drzewie, w niewoli krzyża. Jest zdany na innych ludzi. To oni zdecydują, co z nim zrobią. Żadnej kontroli. Wydawać by się mogło,
                    że nie może już nic. A jednak – może decydować o swojej postawie wobec innych: z drzewa krzyża przebacza! Viktor Frankl, psychiatra, były
                    więzień Auschwitz i Dachau napisze po latach: Człowiekowi można zabrać wszystko za wyjątkiem jednej rzeczy: ostatniej z ludzkich wolności -
                    wyboru swojej postawy w każdych okolicznościach, wyboru swojej drogi. To lekcja wzięta wprost z krzyża. </p>
                <p>
                    Jezu, naucz mnie dobrego korzystania z wolności, którą mi dałeś. </p>
                <h3>
                    <strong> Stacja 11 Jezus obiecuje swoje Królestwo żałującemu łotrowi </strong>
                </h3>
                <p>
                    <strong> Kłaniamy Ci się Panie Jezu Chryste i błogosławimy Tobie, żeś przez krzyż i mękę swoją świat odkupić raczył.</strong></p>
                <p>
                    Z Ewangelii Św. Łukasza:<br> <i>Lecz drugi,[ze złoczyńców] karcąc go, rzekł: «Ty nawet Boga się nie boisz, chociaż tę samą karę ponosisz?
                    «My przecież - sprawiedliwie, odbieramy bowiem słuszną karę za nasze uczynki, ale On nic złego nie uczynił». I dodał: «Jezu, wspomnij na
                    mnie, gdy przyjdziesz do swego królestwa». Jezus mu odpowiedział: «Zaprawdę, powiadam ci: Dziś ze Mną będziesz w raju».</i> <br> Wisieli
                    ramię w ramię. Krzyż obok krzyża Jednocześnie moralnie, obaj byli bardzo daleko Boga: złodzieje, rozbójnicy, oszuści, być może zabójcy. Nie
                    można powiedzieć, że jeden był bliżej a drugi dalej, jeden zgrzeszył mniej a drugi bardziej. Co ich poróżniło? Był to stosunek do prawdy o
                    sobie i o Bogu, którą tylko jeden z łotrów był gotów uznać:. A Kto spełnia wymagania prawdy, zbliża się do światła, aby się okazało, że jego
                    uczynki są dokonane w Bogu. Dla Jezusa Twój grzech, Twoje oddalenie nie stanowią żadnego problemu, jeżeli tylko jesteś gotów zwrócić się ku
                    Bogu – nie musisz się do tego specjalnie przygotowywać. </p>

                <p>
                    Jezu, naucz mnie zbliżać się do Twojego światła, nie zważając na to jak blisko lub daleko Ciebie dziś jestem. </p>
                <h3>
                    <strong> Stacja 12 Matka i umiłowany uczeń pod krzyżem Jezusa</strong>
                </h3>
                <p>
                    <strong>Kłaniamy Ci się Panie Jezu Chryste i błogosławimy Tobie, żeś przez krzyż i mękę swoją świat odkupić raczył.</strong></p>
                <p>
                    Z Ewangelii Św. Jana:<br> <i>Jezus więc, gdy zobaczył Matkę i stojącego przy niej ucznia, którego miłował, zwrócił się do Matki: Kobieto,
                    oto twój syn! Następnie powiedział do ucznia: Oto twoja matka! I od tej godziny uczeń wziął ją do siebie.</i> <br> Umierający Jezus troszczy
                    się o relacje, które budował za życia. W chwili, gdy siły Go już opuszczają a ból jest tak silny, że powoduje omdlenia resztką tchu
                    wypowiada swój ostatni testament. Powierza dwoje bliskich mu ludzi sobie nawzajem. Co mogła czuć wtedy kobieta stojąca pod krzyżem?
                    Spodziewamy się, że ją bardzo bolało, każdą matkę której zabijają dziecko boli. Co mógł czuć uczeń, gdy okazało się, że jego Mistrz ponosi
                    sromotną klęskę? Pewnie mógł zaprzątać sobie głowę myślami po co mu było to wszystko i co z nim dalej będzie? Postawa dwójki stojącej pod
                    krzyżem jest jednak inna: nie koncentrują się na sobie, na tym co indywidualnie czują, jak bardzo jest im źle ze śmiercią Jezusa, tylko są
                    ze sobą i wzajemnie się wspierają. Dzięki dojrzałości relacji, które zbudowali z Jezusem testament z krzyża może być zrealizowany. </p>

                <p>
                    Jezu, naucz mnie budować dojrzałe relacje z bliskimi. </p>
                <h3><strong> Stacja 13 Jezus umiera na krzyżu</strong>
                </h3>
                <p>
                    <strong>Kłaniamy Ci się Panie Jezu Chryste i błogosławimy Tobie, żeś przez krzyż i mękę swoją świat odkupić raczył.</strong></p>
                <p>Z Ewangelii Św. Łukasza:<br> <i>Było już około godziny szóstej i mrok ogarnął całą ziemię aż do godziny dziewiątej. Słońce się zaćmiło i
                    zasłona przybytku rozdarła się przez środek. Wtedy Jezus zawołał donośnym głosem: Ojcze, w Twoje ręce powierzam ducha mojego. Po tych
                    słowach wyzionął ducha.</i> <br> Cytując za Kard. Wyszyńskim: Każda miłość musi być próbowana i doświadczana. Ale gdy wytrwa, doczeka się
                    nagrody - zwycięskiej radości. Każda miłość prawdziwa musi mieć swój Wielki Piątek. Kochać i umrzeć, kochać i pokonać śmierć… tak kochać
                    może tylko Bóg. </p>
                <p>
                    Jezu, naucz mnie kochać. </p>
                <h3>
                    <strong> Stacja 14 Jezus zdjęty z krzyża i złożony do grobu</strong>
                </h3>
                <p>
                    <strong>Kłaniamy Ci się Panie Jezu Chryste i błogosławimy Tobie, żeś przez krzyż i mękę swoją świat odkupić raczył.</strong></p>
                <p>
                    Z Ewangelii Św. Jana:<br> <i> Zabrali więc Jezusa i obwiązali je w płótna razem z wonnościami, stosownie do żydowskiego sposobu grzebania. A
                    na miejscu gdzie Go ukrzyżowano, był ogród, w ogrodzie zaś nowy grób, w którym jeszcze nie złożono nikogo. Tam to więc ze względu na
                    żydowski dzień przygotowania złożono Jezusa, bo grób znajdował się w pobliżu.</i> <br> Zdrada, opuszczenie przez uczniów, sfingowany proces,
                    wyszydzenie, męcząca droga na Kalwarię i w końcu haniebna śmierć… Mimo tylu zniechęcających wydarzeń, wciąż są osoby dla, których Jezus jest
                    bliski. Wciąż są przy nim. Kochają go, więc organizują mu pochówek. Moc wiary, moc Boga, moc prawdziwej Relacji, która nie kończy się z
                    chwilą śmierci, ale dalej trwa. Bo śmierć to dopiero początek Życia, a grób po pewnym czasie staje się pustym grobem… Wierzysz w to? </p>

                <p>
                    Jezu, naucz mnie bym w śmierci widział początek. </p>
                <h3>
                    <strong> Zakończenie </strong>
                </h3>
                <p>
                    Z Pierwszego Listu do Koryntian:<br> <i> Lecz powie ktoś: A jak zmartwychwstają umarli? W jakim ukazują się ciele? O, niemądry! Przecież to,
                    co siejesz, nie ożyje, jeżeli wprzód nie obumrze (…) Zasiewa się zniszczalne — powstaje zaś niezniszczalne, sieje się niechwalebne —
                    powstaje chwalebne; sieje się słabe — powstaje mocne (…) A kiedy już to, co zniszczalne, przyodzieje się w niezniszczalność, a to, co
                    śmiertelne, przyodzieje się w nieśmiertelność, wtedy sprawdzą się słowa, które zostały napisane: Zwycięstwo pochłonęło śmierć. Gdzież jest,
                    o śmierci twoje zwycięstwo? Gdzież jest, o śmierci, twój oścień? Ościeniem zaś śmierci jest grzech, a siłą grzechu Prawo. Bogu niech będą
                    dzięki za to, że dał nam odnieść zwycięstwo przez Pana naszego Jezusa Chrystusa.</i>
                </p>
                <div class="col-12 box-photo">
                    <img src="data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==" data-src="../../../img/5x2.jpg"
                         class="card-img-top lazy" title="Chrystus Św. Jana od Krzyża/Salvador Dali"
                         alt="Obraz Chrystus Św. Jana od Krzyża część druga/Salvador Dali">
                </div>
                <p>
                    Cytaty Pisma Św. za: Biblia Tysiąclecia<br> Obrazy wykorzystane w prezentacji [dostęp: wolne zasoby Internetu]<br> Modlitwa w ogrójcu A.
                    Mantregana<br> Pocałunek Judasza G. Scrovegani<br> Chrystus przed Kajfaszem M. Storm<br> Zaparcie się Piotra Caravaggio<br> Eccehomo A.
                    Ciseri<br> Biczowanie A.van Dyck<br> Chrystus dźwigający krzyż H. Bosch<br> Szymon Cyrenejczyk dźwigający krzyż, M Widukind<br> Jezus
                    spotyka płaczące niewiasty, St. Mark's Episcopal Church<br> Przybicie do krzyża, zasoby internetu<br> Chrystus i dobry łotr, Tycjan<br>
                    Ukrzyżowanie M. Grunewald<br> Chrystus św Jana od Krzyża, S. Dali<br> Złożenie do grobu R. Santi<br>
                </p>
            </div>
        </div>
    </div>
</div>