<div class="section-bar">
    <div class="container">
        <div class="row">
            <div class="bar col">
                <h2>Dostrzec w sobie wartość</h2>
            </div>
        </div>

    </div>
</div>
<div class="section-entry">
    <div class="container">
        <div class="row">
            <div class="col-12 box-photo">
                <img src="data:image/gif;base64,R0lGODlhAQABAAAAACH5BAEKAAEALAAAAAABAAEAAAICTAEAOw==" data-src="../../../img/1.jpg" class="card-img-top lazy" title="Photo by Wiretock /Freepik" alt="Photo by Wiretock /Freepik">
            </div>
            <ul class="list-unstyled tags">
                <li>#emocje</li>
                <li>#poczucie własnej wartości</li>
                <li>#rozwój</li>
                <li>#unikalność</li>
                <li>#wyjątkowość</li>
            </ul>
            <div class="col-12">
               <p>
                   Podobno pisanie pomaga w radzeniu sobie z emocjami. Więc…?:)<br>
                   Znam kogoś, kto jako dziecko miał długą absencję w zajęciach lekcyjnych spowodowaną chorobą. Mówili o nim, że pewnie będzie musiał powtarzać rok – ten ktoś ukończył semestr z wynikiem w top 3 swojej klasy.<br>
                   Znam kogoś, kto w młodzieńczych latach był wątły, słaby i z kiepskimi wynikami w biegach. Mówiono, że w zawodach sportowych nic nie osiągnie – ta osoba w późniejszych latach zdobyła medal w zawodach rangi wojewódzkiej i była kapitanem drużyny na turnieju.<br>
                   Znam kogoś, kto w szkole „wymiatał z matematyki”, ale podobno to wykluczało dobrą umiejętność redagowania tekstów – po latach artykuł tego kogoś kupił i opublikował czołowy portal pewnej branży w kraju i na świecie a redaktor naczelny podsumował tekst stwierdzeniem „Bardzo dobry!”<br>
                   Znam kogoś, kto ze względu na swoją kiepską sytuację rodzinną, w ocenie postronnych, miał mieć poważne braki relacyjne w dorosłym życiu – ta osoba ma przyjaciół do grobowej deski, mnóstwo znajomych i drugą połówkę.<br>
                   Znam kogoś, kto ze względu na swoje pochodzenie i brak znajomości, w ocenie innych, miał nie zrobić kariery. Teraz to były PM-em w topowych projektach swojej branży, współpracuje z największymi, jest cenionym pracownikiem. Lider kilku ciekawych, globalnych wręcz, projektów społecznych.<br>
                   Znam kogoś kto jako dziecko nie był zapraszany do akademii, różnych przedstawień i wystąpień publicznych, bo „się nie nadawał” – ta osoba w swoim dorosłym życiu udzieliła kilku wywiadów w TV, była zapraszana na kolejne, w tym programy „na żywo”.<br>
                   Znam kogoś, kto zdaniem jego nauczyciela „nie umiał angielskiego” – ta osoba za jakiś czas tłumaczyła swojego kolegę „z polskiego na angielski” na międzynarodowej konferencji.<br>
                   Znam kogoś o kim „profesor” z liceum twierdził, że czyta słabo – parę lat później profesor tytularny zachwycił się tą osobą jako swoim prywatnym lektorem …<br>
                   Znam kogoś… Ty też pewnie znasz. W tym miejscu idealnym będzie przytoczyć historię, która kilka dni wcześniej przykuła moją uwagę. Powyższy przykład tylko potwierdza jej autentyczność.<br>
                   Trzymajcie z ludźmi, którzy umieją dostrzec w Was wartość!<br>
                   A oto i historia(autor nieznany):<br>
                   „Ojciec powiedział do córki:<br>
                   ′′Z wyróżnieniem skończyłaś szkołę. Oto samochód, który kupiłem wiele lat temu. Teraz jest trochę starszy, ale zanim ci go dam, zabierz na giełdę używanych samochodów w centrum i powiedz im, że chcesz go sprzedać i zobacz ile ci za to oferują."<br>
                   Córka poszła na giełdę używanych pojazdów, wróciła do ojca i powiedziała:" Zaoferowali mi 1.000 euro, bo mówili, że wygląda na zużyty."<br>
                   Ojciec zaproponował: ′′Idź do lombardu". Okazało się, że lombard zaoferował tylko 100 euro, bo to stary samochód.<br>
                   Ojciec poprosił córkę, aby teraz poszła do klubu samochodowego i pokazała im samochód. Wobec tego córka pojechała samochodem do klubu, wróciła i powiedziała ojcu: ′′Niektórzy w klubie zaoferowali 100.000 euro, bo to Holden Torana i kultowy samochód i poszukiwany przez wielu kolekcjonerów."<br>
                   Teraz ojciec powiedział swojej córce: "Właściwe miejsce ceni cię w odpowiedni sposób".<br>
                   Jeśli nie jesteś ceniony, nie złość się, to znaczy, że jesteś w złym miejscu. Nigdy nie zostawaj w miejscu, gdzie nikt nie widzi Twojej wartości.”<br>
               </p>
                <p class="box-info">Tekst ukazał się pierwotnie na moim prywatnym profilu na fb 04/2021</p>
            </div>
        </div>
    </div>
</div>